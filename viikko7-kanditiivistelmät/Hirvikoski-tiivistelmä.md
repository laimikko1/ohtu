## Tiiviistelmä Kasper Hirvikosken kandityöstä _Metriikat käytänteiden tukena ohjelmiston laadun arvioimisessa_

Ohjelmia voidaan arvioida laadullisesti. Laadulliset kriteerit on kandityössä jaettu neljään osaan: laatumalliin, ulkoisiin ja sisäisiin ja käyttölaadullisiin metriikoihin.  Erilaiset metriikat tarjoavat keinoja ohjelmiston laadun varmentamiseen. Järjestelmän virhetiheyttä voidaan arvioida koodikirnun (code churn) avulla, joka ilmaisee komponentteihin kohdistuvia muutoksia, komponenttien keskinäisten riipuuvuusverkkojen analysointiin voidaan taasen käyttää verkkoanalyysin menetelmiä ja ohjelmiston sisäisen laadun, eli testauksen arvioinnissa olennaista on testien rivikattavuus sekä mutaatiotestaus.

Ohjelmistoja kehittää ihminen, joten kehittäjän käytänteillä ja kehitysprosessilla on suuri merkitys laatuun. Laatuun positiivisesti vaikuttavia käytänteitä on havaittu olevan useita. Ensinnäkin nykyään suosiossa olevat ketterät kehitysmenetelmät, jotka mahdollistavat muutokset kehitystyössä ja ongelmien havaitsemisen aikaisemmassa vaiheessa, testilähtöinen kehitys jossa tehdään jatkuvaa refaktorointia ja testausta ohjelmoinnin lomassa ja pariohjelmointi, joka perustuu yhteistyöhön ja jonka on todettu edistävän hyvien ohjelmointitapojen käyttöä.

Kandityössä todetaan että kehitysvaiheessa olevien ohjelmistojen laadun varmistaminen on hankalaa. Tämän takia tarvitaan sekä edellä mainittuja automatisoituja metriikoita että ihmisten toteuttamia laadukkaan työn mahdollistavia käytänteitä. 
