## Tiivistelmä Kenny Heinosen kandidaattityöstä Ohjelmistoala ja ryhmätyöskentely 

### Ohjelmistojen kehitysprosessi ja ryhmätyö
Ohjelmistojen kehityksessä ryhmätyoskentely on tärkeää, koska projektien kasvava kompleksisuus ja laajuus tekee niiden toteuttamisen yksilöille vaikeaksi. Ryhmätyöskentely vaatii sekä yhteistyö- että kommunikointitaitoja, joiden opetusta nykyään painotetaan myös alan opetuksessa. Useat nykyisin käytettävät työskentelymenetelmät myös sanelevat sääntöjä ryhmtyöskentelylle, jossa keskiössä ovat yksilöt.

Ohjelmistojen suunnittelu nähdään jatkuvana prosessina, jolloin ketterien menetelmien etuna on mukautuvaisuus mahdollisiin muutoksiin.
Tähän liittyen olennaista on tiimin itseorganisoituminen ja "itsenäisyys", eli oma päätäntävalta liittyen esimerkiksi työskentelytapoihin.
Kandityössä käsitellään kahta, Extreme Programmingia ja Scrumia.

### Extreme Programming

Extreme Progamming on Kent Beckin luoma menetelma, jossa keskiössä ovat ovat kommunikointi ja ryhmätyöskentely.
Keskeistä menetelmässä on tiimin tiivis yhteistyö ja säännölliset tapaamiset asiakkaan kanssa. Pariohjelmointi on myös keskeistä menetelmässä. Siinä toinen parista keskittyy ohjelmoimaan (driver) ja toinen kertoo kertoo millaisia tehtäviä tulee tuottaa (navigator). Pari vaihtaa rooleja sovituin väliajoin. Pariohjelmoinnin keskeisiä hyötyjä ovat parempi koodin laatu ja muilta oppiminen.

Extreme Programming työskentely määrittyy julkaisusuunnitelman kautta, joka laaditaan asiakkaan ja tiimin kokouksessa. Julkaisuunnitelmassa kartoitetaan asiakkaan kanssa lista vaatimuksista, joita ohjelmaan halutaan. Julkaisusuunnitelma muodostuu iteraatioista ja jokainen vaatimus sijoitetaan tiettyyn iteraatioon.

Jokaiseen iteraatioon liittyy iteraatiosuunnitelma, joka laaditaan jokaiseen iteraatioon suunnitteluun liittyvässä kokouksessa. Asiakas valitsee iteraatioon julkaisusuunnitelmasta korkeimman prioriteetin vaatimukset. Vaatimukset pilkotaan pieniksi toteutettaviksi työtehtäviksi kehittäjien toimesta ja he estimoivat tehtäviin kuluvan työajan sekä määrittävät sen tekijän. Iteraation lopuksi suoritetaan hyväksymätestaus, jossa testataan asiakkaan määrittämän hyväksymäkriteerin mukaisesti iteraation vaatimuksia. Asiakas päättää testituloksien perusteella, onko iteraation versio julkaisukelpoinen ja mahdolliset virheet korjataan seuraavassa iteraatiossa.

### Scrum 

Scrum on Extreme progammingin tavoin iteratiivinen menetelmä. Iteraatioiden tilalla puhutaan kuitenkin sprinteistä ja julkaisusuunnitelman tilalla on
kehitysjono. Scrumtiimin koostumus on hieman erilainen, vaikka tiimin työssä korostuu monitaitoisuus ja ryhmän itseorganisoituminen esimerkiksi jokaisen sprintin työmäärän ja työskentelytapojen suhteen. Scrum-tiimeissä on erikseen henkilö, scrummaster, joka varmistaa että tiimi noudattaa scrumin periaatteita, eikä siihen kohdistu ulkoisia häiriöitä. Lisäksi on tuoteomistaja, jonka tehtävä on tuotteen arvon ja tiimin työskentelyn arvon maksimointi. 

Extreme programmingin tavoin jokainen sprintti, eli iteraatio, suunnitellaan etukäteen. Suunnittelupalaveri on kaksiosainen. Ensin asiakas
sekä tiimi keskustelevat yhdessä sprintissä toteutettavista vaatimuksista ja toisessa osassa tiimi keskenään sopii näiden vaatimusten suorittamisesta. Vaatimusten suunnittelu tehdään samantyylisesti kuin edeltävässäkin menetelmässä, eli estimoidaan ja laaditaan Sprinti Backlog, jota tiimi hyödyntää sprintin ajan.

Scrumiin kuuluu myös päiväpalaveri, kestoltaan noin 15 minuuttia, jossa tiimin jäsenet kertovat mitä ovat saaneet aikaan viime tapaamisen jälkeen ja miten aikovat jatkaa eteenpäin, sekä mahdolliset työn esteet. Palaverit ovat vain tiimin jäsenille, esimiehet eivät esimerkiksi osallistu niihin.
Jokaisen sprintin lopuksi järjestetään katselmointi, jossa tuoteomistajalle ja asiakkalle esitellään sprintin aikana toteutettuja vaatimuksia. Palaute 
kirjataan mahdollisesti vaatimuksiin ja kehitysjonoa voidaan muokata sen perusteella. Sprintin lopuksi on myös retrospektiivi, jossa timi keskustelee työprosessistaan sprintin aikana.


### Persoonallisuustyypit ja ohjelmistokehitys sekä yhmätyötaidot opetuksessa
Kehitystiimit koostuvat aina erilaisista kehittäjistä ja persoonallisuuksista. Persoonallisuustyyppien määrittelyä varten kandityö käyttää Myers-Briggsin
tyyppi-indikaattoria, joka jakaa ihmisen persoonallisuuden neljään osaan. Sosiaalinen vuorovaikutus tiedonkeruu, päätöksenteko sekä elämäntyyli. Kaikilla näillä on
omat sisäiset skaalansa, joihin jokainen sijoittuu.

Hyville ohjelmistokehittäjille riittää töitä. Tähän ei kuulu pelkästään tekninen osaaminen vaan myös ihmistaidot ja kommunikointi. Alan ammattilaisten haastattelutiedon perusteella hyväksi ohjelmoijaksi arvostetaan henkilöä jolla on hyvä tekninen osaaminen sekä abstraktia ajattelukykyä, joustavuutta ja ihmistaitoja. Päinvastoin huonoksi ohjelmistokehittäjäksi nähdään henkilö, joka ei raportoi ongelmista, on itsepäinen, ei kunnioita muita sekä omaa heikon teknisen osaamisen.

Myers-Briggin persoonallisuustyyppejä on tutkittu ohjelmistokehityksen eri vaiheissa. Vaiheita ovat vaatimusmäärittely, suunnittelu, toteutus, testaus ja ylläpito.
Pääosin voidaan sanoa että ekstrovertit soveltuvat erityisesti tiiviisti asiakkaan kanssa tehtäviin työprosesseihin paremmin, kun taas introvertit ovat soveltuvampia teknisen puolen vaiheisiin. Pääosin sama toteutuu myös tuntevien ja tietävien ihmisten välillä. Poikkeuksiakin kuitenkin on, mutta pääsääntöisesti jokaisen persoonallisuustyyppi on vahvemmilla tietyissä työvaiheissa.

Ryhmätaitojen keskeinen merkitys ohjelmistotuotannossa on huomioitu myös alan koulutuksessa, jossa ryhmätyöskentelyä ja projektitöitä on lisätty. Jos kommunikointitaitoja ei kuitenkaan opeteta ja harjoitella, voi ryhmätöistä jäädä epämiellyttävä maku. Ryhmätyöskentelyyn rohkaisemiseen on kuitenkin kehitelty tapoja, jotka samalla myös kehittävät yksilöiden kommunikointi- ja ryhmätyötaitoja. Kandityössä tarkastellaan kolmea eri tapaa; vuorovaikutteinen luokkahuone, tarkkailija-kommunikoija-rakenne ja "Mine/Ours"-strategia. Nämä menetelmät ovat erityisesti keskittyneet opiskeluympäristöihin, sivuhuomautuksena mainittakoon erityisesti että Mine/Ours strategia on hyvin lähellä monien kurssien laskarikäytäntöjä nykyisin.

Ryhmätyötä voi harjoitella myös erilaisilla opiskelun keinoilla. Tähän on olemassa klassinen projektioppimisen menetelmä, Rocking The Boat, jossa tarkoituksenomaisesti tuodaan esiin ryhmätyöskentelyn ongelmakohtia sekä suojattu kananmuna, jossa iteratiivisesti työskennellään päämäärän, eli kananmunan suojaamisen eteen.
